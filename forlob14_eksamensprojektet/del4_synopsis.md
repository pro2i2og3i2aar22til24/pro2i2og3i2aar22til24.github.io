# Synopsens indhold
# Eksamensprojekt programmering niveau B

Nedenstående er kopieret fra undervisningsministeriets vejledning.

<ul style="background:lightgray">
  <li>Forblad</li>
  <li>Kort abstract (censor kan herved orientere sig om opgavens indhold)</li>
  <li>Problemformulering</li>
  <li>Funktionsbeskrivelse (skærmlayout, indtastningsmuligheder, funktionalitet – alt efter hvad det er for et program)</li>
  <li>Dokumentation af selve programmet (overordnet beskrivelse af programmet, detaljeret dokumentation af dele af programmet (flowchart, pseudokode), variabler, objekter, events, igen meget afhængigt af hvad det er for et program)</li>
  <li>Test af programmet</li>
  <li>Konklusion</li>
  <li>Bilag (det er godt at få koden placeret i bilag, da den muligvis ikke ville kunne indeholdes indenfor synopsens 5-8 sider).</li>
</ul>

### Funktionsbeskrivelse og dokumentation af selve programmet

Denne del er den vigtigste del af synopsen og jeg har derfor skrevet et ekstra dokument om emnet i kan læse her : [Hvordan skriver man om sit program?](del5_progdok.pdf).

### Test af programmet

I skal i dette afsnit "bevise" at jeres program virker efter hensigten. Derfor skal i teste det. Man skal skrive forskellige test-cases, der som minimum dækker porgrammets krav. Her en lille oversigt over de korrekte fagudtryk for forskellige typer test:

- White Box Testning: Testcasene udvikles med viden om koden og dens implementation for at sikre, at alle kodegrene og stier testes grundigt.
- Black Box Testning: Testcasene oprettes ud fra kravspecifikationer og forventede resultater uden at tage hensyn til, hvordan programmet fungerer bag kulisserne.
- Acceptance Testning: Acceptance testning evaluerer, om softwaren opfylder de krav, der er fastsat af kunden eller brugerne.
- Performance Testning: Performance testning evaluerer softwarens ydeevne under forskellige forhold, såsom belastning, stress og skalerbarhed.
- Security Testning: Security testning fokuserer på at identificere sårbarheder og sikre, at softwaren er beskyttet mod potentielle trusler og angreb.

