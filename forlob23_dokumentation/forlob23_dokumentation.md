# Forløb 23 - Dokumentation i programmering

På programmering B niveau er det vigtigt at kunne dokumentere programmer. Her et citat fra "undervisningsmenisteriets vejledning til programmering b":
>Specifikationsmodeller som grundlag for et program. Det kan f.eks. være pseudokode, flowdiagrammer, klassediagrammer og lignende. Eleven kan både implementere en given specifikation i
sit program og trække relevant dokumentation ud af et eksisterende program. Eleven viser dette i dokumentationen af eksamensprojektet.

Dokumentation er vigtig ifm. med formidling af dit program. Det gælder i særdeleshed i dit eksamensprojekt eller andre steder hvor du skal skrive om programmering.

------------------------------------------------------------------------------------------------------------------------------------------------------------

## Vigtigste dokumentations metoder:
Der findes rigtig mange dokumentationsmetoder i programmering. Vi fokuserer hovedsageligt på følgende (bliver muligvis udvidet):

### Klasse-diagrammer
Bruges til at at give et statisk billede af hvordan klasserne hænger sammen i et objektorienteret program. Det giver ikke et fuldtændigt billede af programmets virkemåde og kan bruges til objektorienterede programmer,- man kan dog tilføje noter forskellige steder i diagrammet for at supplere med mere information.    
Man kan også nøjes med at lave klassediagrammer for udvalgte dele af programmet, for at give et bedre overblik.

### Flow-diagrammer
Flow-diagrammer er en meget universel diagram type, der kan bruges alle steder hvor man kan betragte noget som et "flow". Dette diagram bør anvendes til udvalgte dele af dit program. Det kan være nødvendigt at lave flere flow-diagrammer for at vise forskellige slags flow i dit program.

### Pseudokode
Pseudokode kan ofte ligne almindelig kode. Ideen er, at man ikke skriver kode i en bestemt sprog-syntaks, som f.eks. Java eller Processing, men vælger "sin egen". Nogle gange er dette en ret overflødig dokumentationsform, men f.eks. ifm. med algoritmer kan det være lettere at skrive og forstå algoritmens virkemåden vha. prsudokode.  
